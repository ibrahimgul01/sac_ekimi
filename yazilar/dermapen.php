Dermapen Nedir?
Genişlemiş gözenekler, ince çizgi ve kırışıklıklar, ağız etrafındaki sigara çizgileri gibi yaşlanma bulgularının belirginliğini azaltmak, cildi sıkılaştırmak ve daha dinç bir görünüm elde etmek için tercih edilen Dermapen yöntemi, 2012 yılında ABD’de yılın en iyi cilt gençleştirme sistemi seçildi. Dermapen tedavi sistemi, cilt gençleştirme dışında akne ve suçiçeği izlerinin, çatlakların ve cerrahi sonrası izlerinin belirginliğini azaltıyor. Dermapen, cildin değerli üst tabakası epidermise zarar vermeden, soymadan, tahriş etmeden uygulanan bir yöntem. Geçmişi antik Çin tarihine kadar uzanan ve Çin prenseslerine uygulanan mikroiğne sisteminin modern tıp ile birleştirilmiş hali dermapen uygulaması, özellikle yüz, el ve boyun bölgelerinde kullanılıyor.
