CİLT BAKIMI NEDİR ?
Cilt güzelliği, başta kadınlar olmak üzere herkesin önem verdiği bir konudur. Sivilce ve siyah noktalarla uğraşmak, makyajla uyumak, makyajı iyi temizlememek ya da cilt bakımlarını aksatmak cildi yıprattığı gibi büyük cilt problemlerine de yol açmaktadır. Alkol ve sigara tüketimi, beslenme alışkanlıkları ve çevresel etmenlerce zamanla canlılığını yitiren cildin düzenli olarak temizlenmesi ve bakımının yapılması gerekmektedir.
Cildin tazeliğini ve pürüzsüzlüğünü korumak için yapılması gereken cilt bakımı, cilt üzerinde biriken ölü tabakayı temizleyerek cildi yenilemek için yapılan uygulamaları kapsar. Daha sağlıklı bir cilde sahip olmak için yapılan düzenli cilt bakımı ile,
Ciltte oluşan aknelerin giderilmesi
Doğum veya çevresel faktörlerden dolayı meydana gelen cilt lekelerinden cildin arındırılması
Cilt gözeneklerinin sıkıştırılması
Ciltte renk değişikliklerinin eşitlenmesi sağlanmaktadır.
Cilt bakımı nasıl yapılır?
Evde kendiniz bitkisel veya kozmetik ürünler ile doğal cilt bakımı yapabileceğiniz gibi, cilt bakım merkezlerinde de uzmanlara bakımınızı uygulatabilirsiniz. Eğer cildinizde kalınlaşma, yoğun ve büyük lekeler gibi problemler varsa, bu lekeler için profesyonel cilt bakım uzmanlarından yardım almanız gerekmektedir.
Cilt Bakımı Yaptırma Dönemi
Gençlik yıllarında özellikle sivilce ve siyah nokta olarak görülen cilt problemleri, evde uygulanabilecek basit cilt bakımı yöntemleri ile giderilebilirken bu dönemden sonra evde bireysel olarak yapılan cilt bakım rutinleri yeterli olmamaktadır. Özellikle kadınların 25 yaşından sonra ayda bir veya ihtiyaçlarına göre 2 hafta bir profesyonel cilt bakımı yaptırmaları gerekmektedir.
Sağlıklı Bir Cilde Sahip Olma
Herkesin hayali olan sağlıkla parlayan ve pürüzsüz bir cilt için cilt bakımı ile birlikte birçok noktaya da dikkat edilmesi gerekmektedir.
Cildin canlılığını korumak için sigara, alkol ve fazla kafein tüketmekten kaçınılmalıdır. Sigara kullanılmasanız bile çevrenizde sigara içildiğinde sigara dumanı cildinize gelmektedir. Sigara cildinizin erken yaşlanmasına ve solmasına neden olur. Sağlıklı bir cilt için ve sağlığınız için sigara içmekten ve sigara dumanına maruz kalmaktan uzak durmalısınız.
Düzensiz uyku problemleri, sizin yorgun görünen bir cilde sahip olmanıza neden olmaktadır. Cildiniz için düzenli uyumaya dikkat etmelisiniz. Her gün aynı saatte yatıp aynı saatte uyanmak cilt sağlığı içinde oldukça faydalıdır.
Aşırı yoğun çalışma ve stresli dönemlerde kişilerin ciltleri daha çok yıpranmaktadır. Bu yıpranmayı önlemek için yoğun çalışma temposu, stresli iş hayatı olan kişiler yüz masajı gibi yöntemlerle cilt bakımı yaptırmaya dikkat etmelidir.
Yağlı yiyecekler ve asitli içecekler hem kilo problemi yaşamanıza hem de cildinizin yağlanmasına neden olur. Bu tür gıdaları tüketmek sivilce, siyah nokta problemlerini de artırmaktadır. Bu nedenle bu tarz gıdaların tüketimi sınırlandırılmalı, sürekli tüketmemeye dikkat edilmelidir.
Cilt temizliği sağlıklı bir cilde sahip olmak için atlamamanız gereken önemli adımlardan. Sabah ve akşam olmak üzere cildinizi günde 2 kere temizleyin. Haftada 1 kez peeling yapıp, deri altında birikmiş olan kiri cildinizden uzaklaştırmaya özen gösterin. Sağlıklı ve parlak bir cilde kavuşmada en önemli adım olan nemlendirme işlemini atlamayın.
