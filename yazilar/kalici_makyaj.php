Kalıcı Dudak Makyajı
Eğer dudaklarınızın renginden ve duruşundan memnun değilseniz sizde kalıcı dudak makyajı yaptıran kadınların arasına katılabilirsiniz. Hiç şüphe yok ki dudaklar kadınların güzelliklerinin ön plana çıkmasında son derece önemli bir rol oynamaktadır. Kalıcı dudak makyajı sayesinde cerrahi operasyona ihtiyaç duyulmaksızın daha büyük ve dolgun dudaklara sahip olmak mümkün olmaktadır.
Kimler Kalıcı Dudak Makyajı İçin Uygundur?
Dudaklarında yara izi bulunan kişiler bu izi kapattırmak için kalıcı dudak makyajı yaptırabilirler. Ayrıca bu işlemle dudaklardaki asimetrik şekil bozukluğu giderilebilmektedir. Dudakları ince olan ve daha kalın görünmesini isteyen kadınlar da kalıcı dudak makyajı uygulamasına yönelmektedir. Canlı ve doğal görünümlü dudaklara sahip olmak isteyenler ve sürekli ruj sürmekten sıkılanlar da bu işlem için uygun adaylardır.
Kalıcı Dudak Makyajı Nasıl Yapılır?
Bir diğer adı da dudak kontörü olan kalıcı dudak makyajına başlanmadan önce anestezik etkili kremler sürülerek dudak bölgesi uyuşturulmaktadır. Uygulamayı gerçekleştiren uzman öncelikle dudak şeklini çizmekte ve uygun renk pigmentlerini kullanarak 1-2 saat süren bir çalışmayla işlemi tamamlamaktadır. Dudak kontörü uygulaması kişiden kişiye değişiklik göstermekle birlikte etkisini yaklaşık 2 ila 5 yıl arası koruyabilmektedir.
Kalıcı Dudak Makyajı Kimlere Uygulanamaz?
Psikolojik rahatsızlığı olan kişilere uygulanamaz.
18 yaşının altında olanlara uygulanamaz
Pigmentlere karşı alerjisi olanlara uygulanamaz.
Dudaklara yara var ise uygulanamaz. Önce tedavisi yapılmalıdır.
Dudaklarında kılcal damar çatlaması olanlara yapılamaz.
Egzama , siğil , mantar gibi cilt lezyonları olanlara uygulanamaz.
Eğer kalıcı makyaj uygulaması yaptırmak istiyorsanız ve aşağıdaki hastalıklardan herhangi birine sahipseniz , kalıcı makyaj uygulaması yaptıramazsınız.
Şeker hastası olanlara , hemofili olan kişilere , aids , anemi gibi hastalıklara sahip olan kişiler mutlaka doktoruna danışıp daha sonra kalıcı dudak makyajı yaptırmalıdır.
MİCROBLADİNG KAŞ TASARIMI
Kaşlar yüz güzelliğinin belirginleştirilmesinde oldukça büyük role sahiptir. Kaşlarının seyrek olmasından ya da istediği şekle sahip olmamasından yakınan çok sayıda kadın bulunmaktadır. Günümüzde güzellikle ilgili her alanda olduğu gibi kaşlarla ilgili problemleri çözmek üzere de geliştirilmiş yöntemler bulunmaktadır. Bunlar biri de kalıcı makyaj ile kaşların kalınlaştırılması ve istenilen şeklin verilmesidir. Son yıllarda kalın kaşların moda olması kalıcı kaş makyajı uygulamasına olan rağbeti arttırmıştır.
Kaş şekli ve renginde doğuştan sorun olan kişiler, kaşlarının daha kavisli görünmesini istemenler, cımbızla yanlış alınma sonucu kaşları seyrekleşmiş olanlar, kaşlarını kalınlaştırmak isteyenler, kaşları düşük olanlar, herhangi bir sebep yüzünden kaşları olmayanlar ve makyaj yapmakta zorlanan kişiler kalıcı kaş makyajı uygulamasını tercih edebilirler.
MİCROBLADİNG KAŞ TASARIMINASIL YAPILIR?
Kalıcı kaş makyajı uygulamasına başlanmadan önce cilt temizleme losyonları kullanılarak iyice temizlenmekte ve sonrasında uygulama yapılacak bölge dezenfektan kullanılarak dezenfekte edilmektedir. Kaş çevresi uyuşturulduktan sonra kaş çizimi yapılarak kişiye gösterilmekte ve isteği doğrultusunda değişiklikler yapılmaktadır. Kişinin saç, ten ve göz rengine uyumlu olan bir boya belirlenerek uygulamadan önce iyice çalkalanır. Boya hazır hale geldikten sonra mikro steril iğne ucu cihaza geçirilir. Her bir kişi için kesinlikle tek kullanımlık iğnelerle kalıcı kaş makyajı uygulaması gerçekleştirilmelidir. Cihaz çalışıyorken iğnesi boyanın bulunduğu kabın içinde 5 saniye kadar tutularak boya alınır ve bir pamuk parçası üzerinde test edildikten sonra kalıcı kaş makyajı yapımına geçilir.
MİCROBLADİNG KAŞ TASARIMI TEKNIKLERİ ?
Kalıcı kaş makyajı iki şekilde yapılabilmektedir. Bunlardan biri dolum tekniği diğeri ise kıl tekniği olarak adlandırılmaktadır. Kaşları seyrek olan kişilerde kaşların arasının kalıcı makyaj yardımıyla doldurulmasına dolum tekniği denilmektedir. Kıl tekniğinde ise kişinin kaşlarının arasına kılların çizilmesi ve çizilen kılların kalıcı makyajla boyanması ile yapılmaktadır.
MİCROBLADİNG KAŞ TASARIMI ETKİSİNİ NE KADAR SÜRDÜRMEKTEDİR ?
ilk etapta fazla koyu renk olmuş gibi görünse de kısa bir süre içinde renk oturmakta ve kaşlar natürel bir görünüme kavuşmaktadır. Kaşlar bu görünümünü 1 yıl kadar korumaktadır.
Kalıcı Eyeliner Uygulaması
Göz makyajının ayrılmaz adımlarından biri olarak eyeliner uygulamasını gösterebiliriz. Gözleri belirginleştirdiği ve daha büyük görünmelerini sağladığı için kadınlar eyeliner sürmeden genellikle makyajlarını tamamlanmış saymamaktadırlar. Eyeliner sürmeyi çok sevdiği halde sürekli olarak buna vakit bulamayan ya da kozmetik ürünlere alerjisi olduğu için eyeliner kullanamayan kadınlar için kalıcı eyeliner uygulaması yapılabilmektedir. Kalıcı göz makyajı ile yapılan bu uygulama sayesinde gözler sadece belirginleşmekle kalmaz, daha büyük ya da küçükmüş gibi gösterilmesi de sağlanabilir.
Kalıcı Eyeliner Uygulaması Nasıl Gerçekleştirilmektedir?
Öncelikle anestezik etkili kremler sürülmekte ve daha sonra uygulamaya geçilmektedir. Kalıcı eyeliner uygulamasını gerçekleştirecek uzman önce çizimi yapacak ve ardından özel bir cihazla işlemi tamamlayacaktır. Çizim, kalıcı eyeliner uygulamasının en önemli aşamalarından biridir. Ancak göz yapısına uygun bir çizim yapıldığı takdirde istenilen sonuca ulaşmak mümkün olacaktır. Kalıcı eyeliner uygulaması tek seansta tamamlanan ve etkisini 2 ila 5 yıl arasında sürdüren bir işlemdir. Uygulama yapıldığı sırada anestezik kremler kullanıldığı için kişi herhangi bir acı hissetmemektedir. Kalıcı eyeliner uygulamasının herhangi bir yan etkisi de bulunmamaktadır.
Kalıcı Eyeliner Teknikleri Nelerdir?
Bu uygulama üç farklı şekilde hayata geçirilebilmektedir. Sadece gözlerin üzerine ya da altına yapılabildiği gibi hem gözlerin üstüne hem de altına kalıcı eyeliner uygulaması yapılabilmektedir. Doğal bir görüntü yakalamak istiyorsanız kirpiklerinizin olduğundan gür ve koyu renk görünmesini sağlamak için kirpik diplerinize kalıcı eyeliner uygulamasını yaptırmayı tercih edebilirsiniz.
